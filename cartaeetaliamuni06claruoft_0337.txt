2363

MDCXXXII.

ROYAL WRIT ΤΟ HENRY DE UMFREVILLE AND ADAM LE
WALSH FOR PROVISIONING THE OASTLE OF GAERPHILLY.

[PAT. RoT. 20 Enw. II. MEMBR. 6.]
29 OcT. 20 Enw. II. 1326.

Rex dilectis et fidelibus suis HEcho de UMFREVILLE et ADAE le WALsH
salutem.

Mandamus vobis firmiter injungentes quod statim visis presentibus in omnibus
locis in terra de GLOUMORGAN et partibus adjacentibus ubi expedire videritis ex
parte nostra facere publice proclamari quod omnes mercatores et alii qui blada
panem cervisiam carnes pisces seu alia victualia quecunque vendere consueverint
seu voluerint ea ad castrum de KERFILLY ubi moram facimus cum omni
festinacione ducant et duci faciant ibidem vendenda pro sustentacione nostra et
fidelium nostrorum nobiscum ibidem commorancium, ipsos mercatores et alios ad
hoc viis et modis quibus poteritis compellendo, omnibus et singulis inhibentes ne
qui sub gravem forisfacturam nostram feria[s] seu mercata alicubi teneant vel
aliqua hujusmodi victualia vendant seu vendi faciant nisi apud castrum predictum
dum ibidem contigerit nos morari. Damus autem vobis plenam tenore presencium
potestatem omnes illos quos in hac parte contrarios inveneritis et rebelles
castigandi et puniendi prout juxta discreciones vestras fore videritis faciendum .
Mandamus insuper vicecomitibus ballivis ministris et omnibus fidelibus nostris
quod vobis et alteri vestorum sub gravem forisfacturam nostram in premissis
omnibus et singulis intendentes sint consulentes et auxiliantes quociens et quando
per vos vel alterum ex parte nostra fuerint premuniti. In eujus, etc.

Teste Rege apud KERFILLY . xxlx. . die Octobris. Per ipsum Regem.
(See also Arch. Cambr„ 5th Series, Vol. IV. p. 172.)

